9

Si de aetate codicis quaesiveris equidem non adeo recentem
aestimavero et nequaquam saeculo x111 iuniorem. Proxime scriptura
accedit ad eum typum quem exhibet codex Chrysostomi cuius ex-
emplum photographice describi curarunt VV. DD. Wattenbach et
v. Velsen in opere suo a. 1878 Heidelbergae edito. Imo vel cum
antiquioribus ibidem exhibitis exemplis conferri posse videtur.

Quod olim codicem cursim perlegenti statim se obtulit prae cae-
teris notandum, hic quoque potissimum tibi proponere libet: scilicet
innumeris in locis textum cum eo facere quem expressit editio
Complutensis‚ ita quidem ut maxime etiam iis lectionibus suum
qualecunque testimonium addat quas recentiores critici vetustissi-
morum codicum autoritatem sequuti et receperunt et commendarunt.
Haec mihi consilii causa fuit cur accuratissime excussis his mem-
branis quae collatione instituta in schedas meas retuleram etiam
curn viris doctis, quorum talia interesse possunt, communicare non
abs re duxerim, praesertim quum insigniores nostrae aetatis critici
codicibus minusculis fere neglectis ad paucorum uncialium fidem

textum recensere consueverint. Altera ex parte hic quoqne tot
¹ et tam varias deprehendi variantes, vel plane singulares, vel saltem
rarissime alibi occurrentes, ut ex iis, quam libere et temere librarii

officio suo vel serioribus saeculis functi sint, exemplis allatis si
demonstrarem, operam et oleum perdidisse non putarim.

lam ad ipsam lectionum recensionem me converto. Collationem
institui ad editionem Elzevirianam primam anni 1624 quae vulg0‚
sed immerito talibus studiis inservire solet, mihique hanc legem
scripsi ut nullum locum praetermitterem in quo vel ex mero lapsu
calami codex meus ab illa discreparet, neque ullum notarem in quo
cum eodem consentiret.

Primum seriem constitui locorum in quibus codex eam exhibet
lectionem quam olim sola probabat Complutensis editio, hodie vero
ad vetustiorum testium fidem Griesbachius Lachmannus Tischen-
dorfius Tregellesius Westcottius cum socio receperunt. Ubi tamen

Griesbachius vulgarem tuetur asteriscum apposui.
2

 

