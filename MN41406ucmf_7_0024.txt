8

Τ extui singulorum evangeliorum praemittitur breviarium κεφα-
λαίων quae olim usu veniebant et in multis codicibus recensentur
(cf. Historiam N. T. a me editam ἓ 386). Tabulam eorum exhibet
inter alias editio maior Rob. Stephani 15 50. Scriptae sunt hae
rubricae literis deauratis. Passim in his occurrunt vitia librarii quae
notare nihil attinet. Unum tanturn significabimus in Matthaeo
conspicuum. Ad quadragesimam pericopen (μ’) librarius adscripsit
titulum sequentis, omisso scilicet proprio, et sic deinceps numeri
titulorum titulis non respondent, usque ad quinquagesimum primum
ubi verus ordo restituitur omisso numero quinquagesimo (ν’).

Eaedem rubricae, non tamen omnes et singulae, iterum inscriptae

sunt margini superiori vel inferiori textus ipsius. Iisdem locis exstant
quoque notae illae quibus lectiones ecclesiasticae apud Graecos
usitatae distinguuntur. Quas quum dudum Chr. F. Matthaeius
suae editioni accurate descriptas inseruerit, satis habemus eas obiter
commemorasse. Scriptae sunt plerumque ita ut, nisi quid rei sit
aliunde cognoveris, ex brevissimis compendiis scripturae sensum
elicere difficillimum foret. Voces ἀρχὴ et τέλος, quibus aliae ab
aliis separari solent, in ipso textu occurrunt, rarissime in margine
interiori vel exteriori, quo passim ipsi lectionum tituli relegantur.
Ibidem denique sectiones Ammonio-Eusebianae suis locis indicatae
sunt, tabulae vero concordantium non adsunt. 'Atque haec addita-
menta omnia olim aureo colore insignita fuerunt, qui iam fere ubique
evanuit.

Caeterum vix estquod moneamus textum per unumquodque
evangelium uno tenore scriptum esse, ita ut in iis locis ubi nova
aliqua sectio in medio versu incipiebat litera maiuscula, quae initium
legenti significare debebat, demum in versu sequenti extra textum
posita sit. Exemplo sit inter sexcenta alia Matth. 4, 25:

ἐθεράπευσεν αὐτούς. καὶ ήκο

Λούθησαν rol ἷησοῦ ὄχλοι πολλοὶ ἀπὸ.

 

